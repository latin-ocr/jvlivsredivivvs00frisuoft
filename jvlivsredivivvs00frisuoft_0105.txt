FRISCHLINVS, JVLIVS REDIVlvvs. Ι, l. q

Neque saxa e catapultis juncturas parietum
Discutere neque tormenta traicere queunt
Neque propter latitudinem fossae urbs capi.

Cicero.
An non eadem forma, Caesar, jam olim erant}
Caesar.
170 Minime omnium.
Cicero.
Quanam igitur, obsecro.

Caesar.
Trabes
Directas collocabant in solo, pedes
Binos paribus inter se in longitudinem
Distantes intervallis.

C i c e r o.
Nondum intellego.

C a e s a r.
Eas revinciebant extrorsus.

Cicero.
Probe.
Caesar.

175 Et multo aggere vestibant, tum intervalla ea
In fronte saxis grandibus atque lapidibus
Effarciebant et murum undique turribus
Contabulabant.

Cicero.
At multo hodie accuratius
Adversus hostium vim aedificant hi popli.

Caesar.
180 Olim casas inhabitabant, quae more Gallico
Stramentis tectae erant; nam neque caementi apud
Illos neque tegularum usus erat: ad onmia

