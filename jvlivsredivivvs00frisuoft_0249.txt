1895

1900

1905

1910

FRISCHLINVS‚ JVLIVS REDIVIVVS. V, 3. 151

ACTVS V. SOAENA III.

Mercurius. Pluto

Mercurius.
Nimis laute administravi munus meum
Adeoque curavi me molliter hodie,
Vt- nunquam antehac vixerim delicatius.

Pluto.
Hem, Mercuri, salve.

Mercurius.
At tu, Pluto, male peri.

Pluto.
Istuc facio et tua quidem ope potissimum.

Mercurius.
Quamobrem?
Pluto.

Qui tua me blandiloquentia
Huc impuleris, ut Ciceroni atque Caesari
Potestatem ad superos redeundi fecerim.
Nam quartum mensem jam absunt domo mea
Neque redeunt, ut jusseram, et per Tartarum
sumerem, ut illecti vitae dulcedine
Reverti ad Orcum nolint. Ita quae maximo
Per me labore parta sunt, haec pessimis
Per te rursum a me abducuntur fallaciis ’

Mercurius.
Ah Pluto. nescis tn, nescis, quibus in locis
Interea substiterimus

Pluto.

Nescio per Stygem
quue plus irascor, quod quae tu geras
Ego nesciam.

