154

1975

1980

1985

FRISCHLINVS, JVLIVS REDIVIVVS. V, 3

Pontum ignea petent astra, terra extendere
Jam nolet litora excutietque fretum, diem

Sibi Luna poscet, Sol noctem, contraria

Fratri soror, sorori frater, denique

Tota orbis machina disturbabit sua foedera.
Quae tu omnia cum scias vera esse —— non enim
Frustra auguria et caeli positum quidque innuant
Venturi sidera in Aegypto olim didiceras -—‚
Nihilominus otioso destertis animo

Et crapulae indulges curasque cuticulam

Neque id in loco sat tuto neque nobis' commodo
Apud poetam. nostris benevolum hostibus.

Mercurius.
Bono animo es.
Pluto.
Qui possum?
Mercurius.
Facillime.

Pluto.
Cedo.
Mercurius.
Primo omnium: quam tu praedam amissam putas,
Ea tibi salva est atque integra.

P lu t o.
Dic, quomodo.
M e r c u ri u s.
Ambos a prandio reduxi ad inferos.
Plu t o.

Sic factum}
Mercurius.
Dictum factumque puta.

Plut o.
Euge, optime!

